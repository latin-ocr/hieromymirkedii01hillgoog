 

 

HIERONYMI RHODII PERIPATETICI FRAGMENTA 29 ·

qui in numero eorum Satyrum fuisse probabiliter statuit. Praeterea ex
plebiscito ab Hieronymo allato elucet⁷ duas uxores aeque legitimas ’
Socrati ab 60 11011 6666 ’1111)1113,6; neque aliter Aristoxenum de ea re
scripsisse veri simile est propter verba Porphyrii. Ergo Athenaeus
cum Aristoxenum et Satyrum δύο γαμετὰς γυναῖκας Socrati tribuisse
dicit non accurate loqui existimandus est; quae observatio non pertinet
ad 'eos locos quibus δύο γυναῖκες commemorantur. Quo modo orta
esset fabula ab Aristoxeno relata, rationibus satis diversis viros doctos
explicavisse notum est; meam de hac re sententiam exponere non
huius loci esse arbitror: pertinet enim ea quaestio non tam ad Hiero-
nymum Aristoxeni sectatorem quam ad Aristoxeni simulque ad dialogi
de nobilitate reliquias tractandas atque interpretandas.

Plebiscitum autem‘ primus protulisse videtur Hieronymus quem Sa-
tyrus secutus est; ad hunc fontem referenda sunt etiam Gellii verba
(XV, 20) sive quod duas simul uxores habuerat (Euripides) cum i d
decreto ab Atheniensibus sacto ius esset. De plebisciti sen-
tentia Laertius nec plene nec dilucide loquitur. Omissum est id quod
necessario addendum fuit: liberis ἐξ ἑτέρας genitis certa quaedam iura
tribui; id enim nisi suppleatur, prorsus ridiculam esse decreti senten-
tiam bene intellexit Luzacius p. 79; cf. van den Es de iure famil. apud
Athen. p. 4. Praeterea non perspicuum est, utrum γυναικός an ἀστῆς
ad verba ἐξ ἑτέρας cogitatione addi Hieronymus voluerit3 ad compro-
bandum duplex Socratis matrimonium utrumque adhiberi potuit, quia
Xanthippen civem fuisse nemo unquam negavit. Incredibilia sunt quae
. Heusdius p. 376 ea de re disseruit. Sed· gravior est quaestio, quid
omnino de decreto illo statuendum sit. Ac primum ,quidem monendum
est, praeter Hieronymi eorumque qui eum secuti sunt testimonia nulla
esse indicia, ex quibus eiusmodi decretum exstitisse probabiliter colligi
possit (nam Buermanni argumentationem, Jahrb. fe'c'r el. Philol. Suppl. IX
p. 595, nullam esse facile intellegitur). Iam vero cum vel id ipsum
scriptorum silentium satis mirum 66661, 61 (16016111111 re vera factum* esset
(Mahne de AristoX. p. 84), multo magis mira est decreti sententia, ex qua
maritis paelicum usus diserte permissus et quodammodo commendatus
fuisse fertur. Quid igitur? credendumne hoc dicamus propter unius Hiero-
nymi auctoritatem ⁶? Minime vero, Immo etsi Hieronymum genuino aliquo
plebiscito usum vel· abusum esse confidenter negare non possum, longe

