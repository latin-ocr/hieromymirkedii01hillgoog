' HIERONYMI RHODII PERIPATETIGI FRAGMENTA - 7

usum suum converterit, nonnumquam cognoscere vel suspicari licet:
veluti usum eum esse Platonis de republica libris concludendum vide-
tur ex fr. XVHI, Aristotelis Politicis ex fr. XX (cf. Zeller die Philos. der
Grieclzen II 2 3 p. 151), Theophrasti et Chamaeleontis libris de ebrie-
tate ex fr. 11.et ΠΙ (cf. fr. X) , Aristoxeni vita Socratis ex fr. XXV,
Heraclidis *Pontici libro de rebus amatoriis ex fr. XVII. Fragm. XII
cum verbis Epicuri congruisse Cicero diserte testatur. ψ

De philosophia Hieronymi praeter notissimam illam quam de summo
bono proposuit sententiam (fr. XI) nihil quod alicuius momenti sit nobis
traditum est. De narrationibus vero ab eo prolatis quid iudicandum
quantaque fides atque auctoritas ei sit tribuenda, satis constat (cf. Luzac
p. 220 sqq.). Sobrium in tractanda historia ‘iudicium sincerumque verita-
tis studium omnino rarum fuit in illo scriptorum genere; Hieronymum
vero ne a mendaciis quidem impudentissimis abhorruisse mihi certe propter
fr. XXV persuasum est. Malitia autem hominis ex eo perspicitur, quod
in Phaedonem ob servilem quam ille ex captivitate perpessus erat con-
dicionem probra ingerere non est veritus (fr. Ι). Itaque tenendum est,
fidem perexiguam habere quaecumque unius Hieronymi testimonio nitun-
tur. Ceterum doctum et suavem Cicero eum appellat (fr. XI 9) egregie-
que Graece locutum esse adfirmat (fr. XI 3), neque est cur scribendi
genere satis lepido ae iucundo Hieronymum usum variaque eruditione
instructum fuisse negemus; nam Dionysii Halicarnassensis reprehensio-
nem (de compos. verb. 38), quam ad Hieronymum Rhodium prave ret-
tulit Grosius (Philod. Rhet. p. LVI), ad Cardianum spectare nemo non
· videt. ἧ

Ex posterioribus peripateticis Satyrum libros Hieronymi saepius
exscripsisse probabile est: v. Luzac p. 194, 1. Α Cicerone eum Hier-
onymi commentarium ubi de Isocrate disputatum fuit lectum esse elucet
ex fr. XXX; cf. Zeller p. 925, 4. Plutarcho nota erant ea quae ele-
ganter et utiliter, ut ei videbatur, de ira Hieronymus perscripserat (fr.
XIV, ef. fr. XIII. XV). Athenaeus vero eum librum ubi de Socratis
uxoribus Hieronymus disseruerat — exposuisse autem hac de re videtur
in altero hypomnematum libro -- se non vidisse confitetur (fr. XXVI 2).

In disponendis Hieronymi reliquiis hanc rationem secutus sum ‚ ut
priore loco eas ponerem quae additis librorum titulis nobis servatae sunt
(fr. I—X)‚ posteriore eas quae unde sumptae sint non commemoratur,

